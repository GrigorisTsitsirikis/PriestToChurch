ΠΡΟΚΗΡΥΞΗ ΕΝΔΙΑΦΕΡΟΝΤΟΣ

Προς τους τάχα και επιστήμονες της πληροφορικής.

Ενδιαφέρομαι να αποκτήσω ένα πρόγραμμα στον υπολογιστή για τις υπηρεσίες των Ιερέων της Μητροπόλεως.

Στοιχεία

Θα πρέπει να έχω τους εξής πίνακες δεδομένων:

–Ιερέων (με υποπίνακες: Εφημερίους, Εφημερίους εποχιακούς, Ιεροκήρυκες)

–Ενοριών (με υποπίνακες: βασικές, ορεινές, πανηγυρίζουσες, Ιερές Μονές)

–Πανηγύρεις Ιεράς Μητροπόλεως

–και βεβαίως και με κάποιες άλλες παραμέτρους (αδειούχοι Ιερείς, έκτακτες ανάγκες, κλπ)

Κάθε εβδομάδα ή κάθε μήνα θέλω να παρουσιάζονται σέ μιά φόρμα τα κενά και οι ανάγκες των Ενοριών (πανηγύρεις, κενές, έκτακτες ανάγκες κλπ.), οι Ιερείς που τις εξυπηρετούν (ο κάθε Ιερέας έχει 2-3 Ενορίες), καθώς και οι διαθέσιμοι Ιεροκήρυκες-Ιερείς.

Όταν τοποθετώ έναν Ιερέα σε μια κενή Ενορία για μία συγκεκριμένη μέρα, τότε να διαγράφεται ο Ιερέας από τον πίνακα των διαθεσίμων.

Στο τέλος θέλω να έχω στην διάθεσή μου διάφορες φόρμες:

–Κάθε Ενορία ποιόν Ιερέα-Ιεροκήρυκα θα έχει κάθε μήνα.

–Κάθε Ιεροκήρυκας-Ιερέας σε ποιές Ενορίες θα λειτουργήσει σε έναν μήνα.

–Κάθε Ενορία από ποιούς Ιερείς-Ιεροκήρυκες λειτουργήθηκε σε έναν χρόνο

–Κάθε Ιεροκήρυκας ποιές Ενορίες έχει επισκεφθεί συνολικά (όλο τον χρόνο κλπ.)

Αυτά τα βασικά, και ό,τι άλλο προκύψει.

Αναμένω προσφορές

Ι.Καλλ.Γ